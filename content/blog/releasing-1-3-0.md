---
title: "ওপেনবাংলা কিবোর্ড ১.৩.০ - প্রকাশিত!"
subtitle: "শুভ নববর্ষ!"
date: 2018-04-26
bigimg: [{src: "/img/OpenBangla-1.png"}]
tags: ["openbangla-keyboard", "release", "1.3.0"]
type: post
draft: true
---

বাংলা নববর্ষে আপনাদের কাছে ওপেনবাংলা কিবোর্ডের নতুন সংস্করণ উপহার দিতে পেরে আমি খুবই আনন্দিত। যদিও ওপেনবাংলা কীবোর্ডের এই নতুন সংস্করণ প্রকাশ করতে আমার একটু দেরি হয়ে গিয়েছে, কিন্তু নতুন বৎসরে এটা আপনাদের কাছে এনে দিতে পেরে আমার কিন্তু খুশি কম হচ্ছে না! চলুন চট করে দেখে নেয়া যাক এই নতুন সংস্করণে কি থাকছে :smile:
<!--more-->

ওপেনবাংলা কিবোর্ডের এই সংস্করণে যুক্ত হয়েছে অটো কারেক্ট সাজেশন এডিট করার সুবিধা। যারা অভ্র ফনেটিক ব্যবহার করে থাকেন তারা নিশ্চয়ই লক্ষ্য করেছেন অভ্র কীবোর্ডের মত ওপেনবাংলা কীবোর্ডও `facebook`, `download` ইত্যাদি প্রায়শ ব্যবহৃত ইংরেজি শব্দগুলো ইংরেজি বানানে লিখলে স্বয়ংক্রিয়ভাবেই তা বাংলায় `ফেসবুক`, `ডাউনলোড` প্রভৃতি বানানে রূপান্তর করে থাকে। এটিই হল অটো কারেক্ট সাজেশন।
{{< figure src="/img/AutoCorrect2.png" >}}

এখন সহজেই ব্যবহারকারী নিজের ইচ্ছেমত অটো কারেক্ট সাজেশন এডিট করতে পারবেন।

ওপেনবাংলা কিবোর্ডের সেটিংস্‌ ডায়লগ বক্স একটু নতুন করে সাজানো হয়েছে। সেটিংস্‌ এ নতুন একটি অপশন `Show Preview window in Phonetic mode` যুক্ত হয়েছে।
{{< figure src="/img/Settings.png" >}}

এই অপশন ফনেটিক মোডে লেখার সময় প্রিভিউ উইন্ডো ও সাজেশন দেখানো কে নিয়ন্ত্রণ করে। এই অপশন `Off` থাকলে ওপেনবাংলা কীবোর্ড অভ্র ফনেটিকে লেখার সময় প্রিভিউ উইন্ডো ও সাজেশন দেখাবে না।

ওপেনবাংলা কিবোর্ড প্রথম থেকেই অভ্র কীবোর্ডের লেআউট কনভার্ট করে ব্যবহার করতে পারে। এই সংস্করণে কনভার্সন কোড নতুন করে লেখা হয়েছে। এখন কনভার্ট করতে গেলে কোন সমস্যা হলে ওপেনবাংলা কিবোর্ড সরাসরি ব্যবহারকারীকে জানাবে। যেমন অভ্রের কোন পুরনো লেআউট ইন্সটল করতে দিলেঃ
{{< figure src="/img/InstallLayoutError.png" >}}

ওপেনবাংলা কিবোর্ড সাথে সাথে জানাবে যে সেই লেঅউট কনভার্টের যোগ্য নয়।

ওপেনবাংলা কিবোর্ডের টপবারের আয়তন আগের চেয়ে একটু ছোট করা হয়েছে এবং টপবার যেন সবসময় ফ্লোটিং উইন্ডো(floating window) হিসেবে থাকে তা নিশ্চিত করা হয়েছে। এই প্যাচটি পাঠিয়েছেন [Ahmad Hasan Mubashshir](https://github.com/OpenBangla/OpenBangla-Keyboard/pull/22)।

[Adyel Ullahil Mamun](https://github.com/Adyel) ওপেনবাংলা কিবোর্ডের উইকি নিয়ে কাজ করেছেন। তাই নতুন [উইকি](https://github.com/OpenBangla/OpenBangla-Keyboard/wiki) কিন্তু দেখতে ভুলবেন না!

আর এই সংস্করণের সবচেয়ে বড় ফিচার হলঃ এখন ব্যবহারকারীরা ওপেনবাংলা কিবোর্ড তাদের ডিস্ট্রোর প্যাকেজ ম্যানেজার এর মাধ্যমে ইন্সটল করতে পারবেন। ওপেনবাংলা কিবোর্ডের এই সংস্করণ `Deb` ও `RPM` উভয় প্যাকেজ হিসেবে পাওয়া যাবে।
